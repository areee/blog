---
title: "Kurssin suorittaminen"
type: docs
bookToc: true
---

# Kurssin suorittaminen

## OHJ01.1 ja OHJ02.1 -kurssit
- 7 osaa kummankin kurssin materiaalissa, joka sisältää teorian ja tehtävät
	- 6 viikkoa lähiopetusta + koeviikko, joka opiskellaan itsenäisesti (tarpeen mukaan luvassa myös Artun livelähetys ja etätukea, tästä sovitaan myöhemmin)
	- Tavoite: opiskele viikko per osa
- Jokaisen osan tehtävistä on laadittava **vähintään 25 %** kurssin hyväksymiseksi
	- Seuraavan osan tehtäviin pääsee käsiksi, kun on tehnyt vähintään 25% edellisen osan tehtävistä (tästä TMC-järjestelmä pitää huolen)
- Aikaa kannattaa varata tehtävien tekemiseen!
	- Ensimmäisten osien kohdalla tehtävät tulee luultavasti tehtyä rivakasti (opiskelijasta riippuen mahdollisesti muutamassa tunnissa), mutta lähestyttäessä viikkoa 7 aikaa voi hyvinkin mennä jopa 20 tuntia per osa
	- Yritä parhaasi, kaikkea ei tarvitse osata heti samantien! Opettaja on etenkin hankalia tilanteita varten auttamassa

## Kurssin käytänteet

### Kurssisuoritus
- Ei koetta
	- Ainoa vaatimus: 25 % per osa hyväksytysti ratkaistu
- Kurss(e)ista saa suoritusmerkinnän (S)
	- Arviointi: hyväksytty / hylätty
- Periaatteet:
	- Osien 1–7 suoritus (OHJ01.1 / 1. jakso) = 2 kurssia
	- Osien 8–14 suoritus (OHJ02.1 / 2. jakso) = 3 kurssia
	- Jos suorittaa siis molemmat OHJ01.1 ja OHJ02.1 -kurssit, saa yhteensä 5 kurssia ohjelmointikurssista

### Käänteinen opetus (flipped learning)

*Käänteinen opetus (tai käänteinen luokkahuone, engl. flipped classroom t. flipped learning) on monimuoto-opetuksen muoto, jossa käytetään apuna internetissä olevia opetusmateriaaleja, jolloin varsinaisella oppitunnilla jää enemmän aikaa opettajan ja opiskelijoiden väliselle vuorovaikutukselle. Yleisimmin tämä tehdään antamalla opiskelijoille esitehtäväksi verkossa olevien videoiden katsominen ja niihin perustuvien tehtävien tekeminen.* ([Wikipedia](https://fi.wikipedia.org/wiki/K%C3%A4%C3%A4nteinen_opetus))

- **Kotitehtävä**: Etukäteen ennen jokaista oppituntia on luettava sen viikon materiaalia, joka on käsittelyssä
- Näin oppitunneille jää aikaa käydä läpi hankalia ongelmakohtia ja tehdä tehtäviä, kun teoriasta on jo hieman tietoa
	- Arttu voi myös näyttää tunneilla, miten osan hankalaksi koetuista tehtävistä pystyy ratkaisemaan

### WhatsApp-ryhmä
- Viestintään, kysymyksiin, tukikanavaksi ja perjantain etäopetuksen "shoutboxiksi" (laita kysymyksiä etukäteen WhatsApp-ryhmään, Arttu vastaa oppitunneilla)
- **Liittyminen**: lähetä Artulle WhatsApp-viesti *Etunimi Sukunimi* numeroon *XXX* (puhelinnumero kerrotaan ensimmäisillä oppitunneilla)

### Läsnäolopakko
- Kurssin oppitunneilla (myös perjantain etätunneilla) on läsnäolopakko samaan tapaan kuin millä tahansa muullakin kurssilla
- Poissaolot merkitään jokaisen oppitunnin alussa

### Perjantain oppitunneista
- Perjantaisin on luvassa etäopetusta, eli oppitunti pidetään verkon kautta
- **Vaatimus, jotta poissaoloa ei merkata:** jokaisen perjantain oppitunnilla läsnäolevan on **kysyttävä vähintään yksi (1) kysymys käsiteltävästä aiheesta** livelähetyksen aikana osoittaakseen läsnäolonsa etätunnilla
	- Muuten en voi tietää, oletko oikeasti ollut oppitunnilla vai jossain baanalla (vaikkapa Helsingin [Baanalla](https://fi.wikipedia.org/wiki/Baana))
	- Kysymys voi olla ihan mikä vaan, kunhan se liittyy käsiteltävään aiheeseen
- Artun ehdotus sisällöstä: Google Hangouts -livelähetys, jossa vastaan teidän Whatsappissa lähettämiinne kysymyksiin

### Osaamistavoitteet
Kursseilla opitaan perustaidot ohjelmoinnista Java-kielellä. Tutuksi tulevat muun muassa syötteen lukeminen, tulostaminen, ehtolauseet, toistolauseet, listojen käsittely ja oliot.

#### OHJ01.1-kurssi (opinto-oppaassa Ohjelmointi 1 ja 2 -kurssit)

Osa | Osaamistavoitteet
--- | ---
1 |	Osaat kirjoittaa ohjelmia, jotka lukevat käyttäjältä syötettä ja tekevät laskentaa syötteen perusteella. Tunnet käsitteet muuttuja, ehtolause ja toistolause, ja osaat käyttää näitä ohjelmissasi.
2 |	Tunnet muutamia osaongelmia sekä niihin liittyviä ratkaisumalleja. Tunnet loogiset operaatiot ``ja``, ``tai`` ja ``ei`` ja osaat käyttää niitä ehto- ja toistolauseissa. Tunnet käsitteet metodi, metodin parametri, metodin palautusarvo ja ohjelman kutsupino. Osaat luoda metodeja ja ymmärrät miten ohjelman suoritus etenee kun metodia kutsutaan ja toisaalta kun metodikutsusta palataan.
3 |	Tiedät lähdekoodin kommentointitapoja ja ymmärrät miten muuttujien ja metodien nimentä vaikuttaa ohjelman ymmärrettävyyteen. Tunnet lista- ja taulukkorakenteen ja osaat käyttää niitä osana ohjelmia. Osaat käydä listan ja taulukon läpi while-toistolausetta ja indeksimuuttujaa käyttäen sekä for-each -toistolausetta käyttäen. Tunnet merkkijonoon liittyviä metodeja ja osaat pilkkoa merkkijonon pienempiin osiin. Harjoittelet ohjelmien testaamista syötteitä ja tulosteita vertailemalla.
4 |	Tunnet käsitteet tiedosto ja tiedostojärjestelmä ja osaat lukea merkkijonomuotoista tietoa tiedostosta. Tiedät mitä olio-ohjelmointi tarkoittaa. Tunnet olio-ohjelmointiin liittyvät keskeiset käsitteet kuten luokka ja olio. Osaat luoda luokkia ja olioita sekä käyttää niitä osana toteuttamiasi ohjelmia.
5 |	Tiedät mitä alkeis- ja viittaustyyppiset muuttujat ovat ja ymmärrät miten niiden toiminta eroaa toisistaan (muuttujan arvon asetus, metodin parametrina käyttö). Osaat luoda luokkaan useita konstruktoreja sekä useita samannimisiä metodeja. Osaat vertailla olioiden samankaltaisuutta sekä määritellä samankaltaisuuden vertailuun käytettävän metodin. Osaat määritellä luokkaan viittaustyyppisiä oliomuuttujia, käyttää olioita metodin paluuarvona, sekä käyttää listoja oliomuuttujina.
6 |	Ymmärrät staattisten ja ei-staattisten metodien erot. Tunnet hajautustaulun ja osaat käsitellä hajautustaulussa olevaa tietoa. Osaat käyttää olioita hajautustaulun arvona ja tiedät miten oliot toimivat hajautustaulun avaimena. Osaat ryhmitellä tietoa hajautustaulun avulla ja osaat käyttää listaa hajautustaulun arvona. Osaat käyttää olioita sekä tiedon esittämiseen että ohjelman jakamiseen useampaan vastuualueeseen (tekstikäyttöliittymä, sovelluslogiikka).
7 |	Osaat kertoa proseduraalisen ohjelmoinnin ja olio-ohjelmoinnin eroista ja toteuttaa ohjelmia kumpaakin ohjelmointiparadigmaa noudattaen. Tiedät mitä käsite algoritmi tarkoittaa ja osaat kuvailla muutamien järjestämis- ja hakualgoritmien toimintaa. Osaat kirjoittaa yksikkötestejä ja tiedät testivetoisen ohjelmistokehityksen perusaskeleet.

#### OHJ02.1-kurssi (opinto-oppaassa Ohjelmointi 3, 4 ja 5 -kurssit)

TAULUKKO TULEE LÄHEMPÄNÄ LOKAKUUTA (2. JAKSOA)

---

<span style="color:grey">Osaamistavoitteiden lähde: ``https://ohjelmointi-19.mooc.fi/osaamistavoitteet`` (Creative Commons BY-NC-SA 4.0 -lisenssi, Helsingin yliopiston Agile Education Research -tutkimusryhmä, ks. ``https://ohjelmointi-19.mooc.fi/credits``)</span>